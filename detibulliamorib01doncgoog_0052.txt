.. 33 -
bant: unde, ut jam in Prolegomenis dictum est,
pseudo-vergiliana Catalecta, pseudo-tibulliani libri
nobis pervenere.

Quid multa? Inclitus apud poetas, a matre et
sorore dilectus, neque egestati obnoxius, nec sapien·
tiae expers, Tibullus paucos numero annos, sed felices
vixit. Eum infirmo aegroque corpore fuisse ( ),
quamvis nos in hanc opinionem inclinent immatura
funera, morbus quo se Corcyrae implicitum declarat,
necnon languidi nescio quid poesi Tibullianac suf·
fusum, parum liquet: cum Horatius ipsi valetu-

dinem gratuletur (loc. cit). Mens saltem, amatoriis

curis saucia, saepe doluit ac languit : nisi hujusmodi
dolor, quotiens in pulchra carmina vertitur, poetae
pro deliciis fere haberi solet. Sed qualia tenerrimus
suavisissi simusque poeta senserit, ex ipsis elegiisr,
sedulo recognitis, jam perspiciendi¹ locus est.

(1) Ipse se teneris gracilibusque membris fuisse testatur (videl.
11, 3, v. 9 sq.)

 

