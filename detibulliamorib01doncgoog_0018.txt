.. γ -.
cavi, comperies nullum jam Tibulli carmen, nul·
lum versum, nullam prope vocem existere, quae
non venerit in quaestionem ensemque contrariis
eruditorum sententiis dederit ; neque amplius nobis ⁴
aliquid intentati sperandum. Atqui, quum nova
in medium proferre nequeamus, alius jam nunc
videtur superesse labor : ut demum inter tot criti·
corum sensa deligatur, dispersa conglutinentur,
vera saepius falsis obruta eliciantur ; denique rebus

aliena opera paratis effingatur integra et, quoad

potest, absoluta clarissimi poetae figura.

Itaque, cum de Tibulli textu, tum de fide operum
quae Tibulli nomine pernotuerunt brevia quaedam et
necessaria praefatus, illius aggrediar vitae curricu-
lum 3 deinceps carminum simul atque amorum
(nam canere, amare Tibullo fere unum et idem)
recognoscam tempora, ordinem, tenorem3 postremo
de universa Tibullianae poeseos indole atque arte
paucis absolvam.

 

